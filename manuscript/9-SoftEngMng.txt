# Διοίκηση τεχνολογίας λογισμικού {#softengmng}

## Συντομογραφίες

|PMBOK® |						  |
|Guide	|Guide to the Project Management Body of Knowledge |
|SDLC |Software Development Life Cycle                     |
|SEM  |Software Engineering Management                     |
|SQA  |Software Quality Assurance                          |
|SWX	|Software Extension to the PMBOK® Guide		           |
|WBS	|Work Breakdown Structure			                       |
|PSM  |Practical Software and Systems Measurement          |

## Εισαγωγή


Η διοίκηση τεχνολογίας λογισμικού μπορεί να οριστεί ως μία συλλογή 
δραστηριοτήτων εργασίας που εμπλέκονται στο σχεδιασμό, την εκτίμηση,
τη μέτρηση, τον έλεγχο, το συντονισμό, την καθοδήγηση και τη διαχείριση 
των παραγόντων κινδύνου για ένα έργο λογισμικού, ώστε να διασφαλιστεί ότι
τα προϊόντα λογισμικού και οι υπηρεσίες τεχνολογίας λογισμικού διανέμονται 
αποδοτικά, αποτελεσματικά και προς όφελος των ενδιαφερόμενων μερών [3].
Μολονότι η διοίκηση έργων και η διοίκηση μετρήσεων συχνά θεωρούνται 
διαφορετικοί τομείς, και ο καθένας διαθέτει πολλά μοναδικά χαρακτηριστικά,
η στενή σχέση μεταξύ τους έχει οδηγήσει στην από κοινού αντιμετώπιση τους
σε αυτόν το γνωστικό τομέα.

Κατά μία έννοια, θα πρέπει να είναι δυνατή η διοίκηση ενός έργου τεχνολογίας
λογισμικού με τον ίδιο τρόπο που διοικούνται και άλλα πολύπλοκα εγχειρήματα,
χρησιμοποιώντας μοντέλα, τεχνικές διεργασίες και τρόπους επίλυσης προβλημάτων,
όπως κάνουν και άλλα έργα μηχανικής. Ωστόσο, οι μηχανικοί λογισμικού κάνουν
χρήση διαφορετικών μοντέλων διεργασιών, τεχνικών διαδικασιών και τρόπων
επίλυσης προβλημάτων σε σχέση με άλλους μηχανικούς, κάνοντας αυτές τις
επιλογές με βάση την εκπαίδευση, την εμπειρία τους και τις διαφορές μεταξύ
φυσικών χαρακτηριστικών και χαρακτηριστικών λογισμικού. Οι συνιστώσες του
συστήματος λογισμικού είναι λογικές κατασκευές εκφρασμένες σε λογαριθμική
μορφή, ενώ τα φυσικά στοιχεία συστήματος υλοποιούνται σε μηχανικά, ηλεκτρικά,
χημικά, βιολογικά και άλλα φυσικά μέσα. Το λογισμικό είναι άυλο επειδή δεν
έχει φυσικές ιδιότητες και είναι εύπλαστο λόγω της σχετικής ευκολίας με την
οποία μπορεί να τροποποιηθεί ο κώδικας. Η επίτευξη του επιθυμητού αποτελέσματος
μέσω της τροποποίησης του κώδικα ενδέχεται να μην είναι εύκολη, ωστόσο οι
τροποποιήσεις του κώδικα, αυτές καθαυτές, είναι απλές σε σύγκριση με την
τροποποίηση φυσικών στοιχείων που έχουν ήδη κατασκευαστεί [12].

Καθώς το λογισμικό και τα ενσωματωμένα σε αυτό συστήματα γίνονται μεγαλύτερα,
πιο πολύπλοκα και πιο αλληλένδετα, οι ρόλοι διοίκησης και μηχανικής λογισμικού 
εξελίσσονται ως αποτέλεσμα [10], μιας και τα εξειδικευμένα άτομα πρέπει να
αναπτύσσουν και να συντηρούν ενεργά αυτά τα συστήματα. Σκεφτείτε τα εξής: το
υλικό διαφέρει από το λογισμικό (και δεν είναι όλα τα λογισμικά ίδια). Το υλικό
δύναται να αναπτυχθεί, αποκτηθεί και συντηρηθεί με γραμμικό τρόπο. Το λογισμικό
είναι μία διαρκής ικανότητα που χρήζει υποστήριξης και συνεχούς βελτίωσης
καθ' όλη τη διάρκεια του κύκλου ζωής του [13]. Επιπλέον, η εύπλαστη μορφή του
λογισμικού επιτρέπει την επαναληπτικότητα και την αλληλοδιαδοχή μεταξύ των
φάσεων ανάπτυξης (σε πολύ μεγαλύτερο βαθμό από ό,τι είναι δυνατό κατά την
ανάπτυξη φυσικών τεχνουργημάτων).

Το λογισμικό δημιουργείται από ανθρώπους και προορίζεται για αυτούς, οπότε
το ψηφιακό χάρισμα είναι σημαντικό. Τα έργα λογισμικού αποκτούν ολοένα και
μεγαλύτερη βαρύτητα και η διαρκής επιτυχία τους εξαρτάται σε μεγάλο βαθμό από
την ύπαρξη ανθρώπων με τις κατάλληλες δεξιότητες, γνώσεις και ικανότητες. Η εν
λόγω διαπίστωση είναι κατά βάση πραγματική και αναγκαία αλλά όχι επαρκής. Άλλοι
ανθρώπινοι παράγοντες ίσως επηρεάσουν την επιτυχία του έργου. Κατά τη διάρκεια
του κύκλου ζωής της ανάπτυξης λογισμικού, είναι αδύνατο να διαχωριστούν οι
ανθρώπινοι παράγοντες από τους τεχνικούς. Ως εκ τούτου, οι δραστηριότητες
διοίκησης ανθρώπων, όπως η ομάδα και η ομαδική εργασία, η ηγεσία, η επικοινωνία
και οι ενέργειες συντονισμού, είναι σημαντικές για την επιτυχία του έργου.

Οι πολιτισμικές διαφορές και οι ποικιλόμορφες συμπεριφορές είναι ενδεικτικοί
παράγοντες επηρεασμού της ομάδας ανάπτυξης του έργου. Η αποτυχία ενός σημαντικού
αριθμού έργων λογισμικού οφείλεται σε κοινωνικά ζητήματα. Οι προγραμματιστές με
ανεπαρκή προσόντα είναι πιθανό να παράξουν μη ποιοτικά προϊόντα, επιφέροντας
αύξηση του κόστους των επανεκτελέσεων για την απαλοιφή των ιχνών ελλιπούς
ποιότητας.

Άλλα ζητήματα μπορεί να περιπλέξουν την αποτελεσματική διοίκηση των έργων
λογισμικού και των διεργασιών του κύκλου ζωής του λογισμικού, συμπεριλαμβανομένων
των ακόλουθων:

  * Οι πελάτες συχνά δεν γνωρίζουν τι χρειάζεται ή τι είναι εφικτό.
  * Η αυξημένη κατανόηση και οι μεταβαλλόμενες συνθήκες πιθανώς θα
  δημιουργήσουν νέες ή αλλαγμένες απαιτήσεις λογισμικού.
  * Οι πελάτες συχνά δεν αντιλαμβάνονται την έμφυτη πολυπλοκότητα
  της τεχνολογίας λογισμικού, ιδίως όσον αφορά τον αντίκτυπο των
  μεταβαλλόμενων απαιτήσεων.
  * Ως αποτέλεσμα των μεταβαλλόμενων απαιτήσεων και της μεταβλητότητας
  του, το λογισμικό συχνά χτίζεται επαναληπτικά και όχι ως μία γραμμική
  ακολουθία φάσεων.
  * Το λογισμικό είναι θεωρητικά μία διαρκής ικανότητα που πρέπει να
  υποστηρίζεται και να βελτιώνεται συνεχώς καθ' όλη τη διάρκεια του κύκλου
  ζωής του.
  * Η κατασκευή λογισμικού διαφέρει από την εφαρμογή υλικού ως προς το ότι
  ο σχεδιασμός συνήθως αποτελεί μέρος της κατασκευής λογισμικού, ενώ στα
  συστήματα προσανατολισμένα προς το υλικό, ο σχεδιασμός προηγείται της
  εφαρμογής του υλικού, έτσι ώστε να "ολοκληρωθεί σωστά" πριν την απόκτηση
  ή την κατασκευή υλικού [12].
  * Η τεχνολογία λογισμικού απαραίτητα ενσωματώνει τη δημιουργικότητα και
  την πειθαρχεία. Η διατήρηση της κατάλληλης ισορροπίας μεταξύ αυτών των δύο,
  ενίοτε είναι δύσκολη [5].
  * Η ανάπτυξη δυνατοτήτων του λογισμικού εμπεριέχει συχνά υψηλό βαθμό
  καινοτομίας και πολυπλοκότητας.
  * Κατά κανόνα, η υποκείμενη τεχνολογία έχει υψηλό ρυθμό μεταβλητότητας.
  * Το λογισμικό υπολογιστών έχει καταστεί βασικό δομικό στοιχείο των
  περισσοτέρων σύγχρονων συστημάτων. Το λογισμικό έχει αναχθεί σε ιδιαίτερα
  σημαντικό παράγοντα λόγω της ευελιξίας του και του σχετικά χαμηλού κόστους
  αναπαραγωγής σε σύγκριση με το υλικό.
  * Το λογισμικό, ως άυλο παραδοτέο, είναι δύσκολο να μετρηθεί. Οι φυσικές
  μονάδες μέτρησης, όπως το μήκος και το βάρος, είναι δύσκολο να εφαρμοστούν
  στο λογισμικό. Αυτή η δυσκολία επηρεάζει τον τρόπο σχεδιασμού, παρακολούθησης
  και ελέγχου των έργων ανάπτυξης λογισμικού.
  * Η επεξεργασία λογισμικού εξαλείφει τα σφάλματα και είναι μέσο ανταπόκρισης
  στις αλλαγές.
  * Η ταχύτητα και ο χρόνος ολοκλήρωσης κύκλων είναι σημαντικές παράμετροι για
  τη διοίκηση του λογισμικού. Οι δυνατότητες του λογισμικού διανέμονται συχνά
  με αυξημένη ταχύτητα για να ικανοποιήσουν επιχειρηματικές ανάγκες και
  ανάγκες στα πλαίσια της κοινής αποστολής [13].

Οι δραστηριότητες Διοίκησης της Τεχνολογίας Λογισμικού συναντώνται σε τρία
επίπεδα: Διοίκηση οργάνωσης και υποδομών, διοίκηση έργων και διαχείριση
προγραμμάτων μέτρησης. Τα δύο τελευταία καλύπτονται λεπτομερώς στην περιγραφή
του συγκεκριμένου γνωστικού πεδίου. Το γεγονός αυτό δεν υποβαθμίζει τη
σπουδαιότητα ζητημάτων που αφορούν τη διοίκηση οργάνωσης και υποδομών,
αλλά μάλλον επισημαίνει ότι οι διευθυντές τεχνολογίας λογισμικού του
οργανισμού θα πρέπει να είναι εξοικειωμένοι με θέματα διοίκησης έργων και
μέτρησης λογισμικού που περιγράφονται σε αυτό το γνωστικό πεδίο. Επίσης, θα
πρέπει να διαθέτουν κάποιες γνώσεις επί του υποκείμενου τομέα (τεχνολογία
λογισμικού). Ομοίως, βοηθά επιπλέον τους διευθυντές σύνθετων έργων και
προγραμμάτων, όπου το λογισμικό αποτελεί μέρος της αρχιτεκτονικής του
συστήματος να γνωρίζουν ποια ζητήματα εισάγουν οι διεργασίες τεχνολογίας
λογισμικού (έναντι άλλων τύπων διεργασιών μηχανικής) στη διοίκηση και μέτρηση
έργων.

Άλλες πτυχές της οργανωσιακής διοίκησης έχουν αντίκτυπο στην τεχνολογία
λογισμικού, για παράδειγμα οργανωσιακές πολιτικές και διαδικασίες, που
παρέχουν το πλαίσιο για τα έργα τεχνολογίας λογισμικού. Οι εν λόγω πολιτικές
και διαδικασίες ενδεχομένως να χρειαστεί να προσαρμοστούν για την αποτελεσματική
ανάπτυξη λογισμικού και τις απαιτήσεις συντήρησης του. Επιπρόσθετα, ενδέχεται να
χρειαστεί να εφαρμοσθούν ή να καθιερωθούν διάφορες πολιτικές σε συνάφεια με την
τεχνολογία λογισμικού για την αποτελεσματική της διοίκηση σε οργανωσιακό επίπεδο.
Ενδεικτικά, οι πολιτικές είναι συνήθως απαραίτητες για την εδραίωση συγκεκριμένων
διεργασιών ή διαδικασιών σε οργανωσιακό επίπεδο για καθήκοντα τεχνολογίας
λογισμικού, όπως ο σχεδιασμός, η κατασκευή, η εκτίμηση, η παρακολούθηση λογισμικού
αλλά και η υποβολή εκθέσεων επ' αυτού. Τέτοιες πολιτικές είναι σημαντικές για τη
μακροπρόθεσμη αποτελεσματική διοίκηση έργων τεχνολογίας λογισμικού κατά πλάτος του
οργανισμού (λ.χ. μια τέτοια πολιτική θα μπορούσε να καθιερώσει μία συνεπή αρχή,
για την ανάλυση της απόδοσης παρελθόντων έργων και την εφαρμογή βελτιώσεων).

Μια άλλη σημαντική πτυχή της οργανωσιακής διοίκησης είναι η χρήση πολιτικών και
διαδικασιών διαχείρισης προσωπικού για την πρόσληψη, την εκπαίδευση και την
καθοδήγηση - όχι μόνο για την επιτυχία ενός έργου, αλλά και για τη μακροπρόθεσμη
επιτυχία του οργανισμού. Δεδομένης της προβλεπόμενης έλλειψης εξειδικευμένων
μηχανικών λογισμικού, είναι σημαντικό να παρέχεται ένα περιβάλλον που προσελκύει
και διατηρεί τα καλά ταλέντα. Το ανθρώπινο δυναμικό της μηχανικής λογισμικού μπορεί
να παρουσιάζει μοναδικές προκλήσεις εκπαίδευσης ή διαχείρισης του (λ.χ. διατήρηση
συγχρονισμού σε ένα περιβάλλον όπου η υποκείμενη τεχνολογία υφίσταται ταχεία και
συνεχή αλλαγή) στο πλαίσια της επαγγελματικής εξέλιξης.

Η διαχείριση της επικοινωνίας αναφέρεται επίσης συχνά ως μια παραμελημένη αλλά
σημαντική πτυχή της επιτυχίας σε έναν τομέα όπου είναι απαραίτητη η ακριβής
κατανόηση των αναγκών των χρηστών, των απαιτήσεων λογισμικού και των σχεδιασμού του.
Επιπλέον, είναι επιθυμητή η διαχείριση χαρτοφυλακίου, η οποία παρέχει μια συνολική
εικόνα του υπό ανάπτυξη λογισμικού σε διάφορα έργα και προγράμματα (ολοκληρωμένα έργα),
του προγραμματισμένου λογισμικού και του εν λειτουργία λογισμικού σε έναν οργανισμό.
Επίσης, η επαναχρησιμοποίηση λογισμικού μπορεί να αποτελέσει βασικό παράγοντα για τη
διατήρηση και τη βελτίωση της παραγωγικότητας και της ανταγωνιστικότητας.
Η αποτελεσματική επαναχρησιμοποίηση απαιτεί ένα στρατηγικό όραμα που να αντικατοπτρίζει
τα πλεονεκτήματα και τα μειονεκτήματα της.

Οι μηχανικοί λογισμικού θα πρέπει να έχουν μια καλή κατανόηση των πτυχών της διοίκησης
που είναι μοναδικές για τα έργα λογισμικού, και θα πρέπει επίσης να έχουν κάποιες
γνώσεις των γενικότερων πτυχών της διοίκησης που συζητώνται σε αυτόν το γνωστικό πεδίο
(ακόμη και στα πρώτα χρόνια μετά την αποφοίτηση τους).

Ορισμένα χαρακτηριστικά της οργανωσιακής κουλτούρας και συμπεριφοράς, καθώς και η
διαχείριση λειτουργικών περιοχών της επιχείρησης εκτός του άμεσου πεδίου της
τεχνολογίας λογισμικού, μπορούν να επηρεάσουν τις διαδικασίες τεχνολογίας λογισμικού
ενός οργανισμού, έστω και έμμεσα. Τα έργα λογισμικού συχνά στοχεύουν στην αλλαγή του
τρόπου εργασίας των ανθρώπων - εντούτοις η αλλαγή της κουλτούρας είναι δύσκολη,
περίπλοκη και είναι απίθανο να πραγματωθεί χωρίς σημαντική προσπάθεια. Για το λόγο
αυτό, η ηγεσία είναι ένα σημαντικό χαρακτηριστικό για τους διοικούντες προγραμμάτων,
καθώς συχνά πρέπει να ηγηθούν του ψηφιακού μετασχηματισμού. Μπορεί να χρειαστεί να
κινητοποιήσουν τις ομάδες τους και άλλους ενδιαφερόμενους ώστε να αποδώσουν το
μέγιστο σε κάθε έργο που επιδιώκει σημαντικές αλλαγές.

Αναλυτικές πληροφορίες σχετικά με τη διοίκηση έργων λογισμικού μπορούν
να βρεθούν στον οδηγό <Guide to the Project Management Body of Knowledge>
(PMBOK® Guide) και στο Software Extension to the PMBOK® Guide (SWX) [1, 2].
Καθένας από αυτoύς τους οδηγούς περιλαμβάνει δέκα γνωστικά πεδία διοίκησης έργων:
διοίκηση της ολοκλήρωσης έργων, διοίκηση του πεδίου δράσης των έργων, διαχείριση
χρόνου/προγραμματισμού έργων, διαχείριση κόστους έργων, διοίκηση ποιότητας έργων,
διοίκηση πόρων/ανθρωπίνου δυναμικού έργων, διοίκηση επικοινωνίας έργων,
διαχείριση κινδύνων έργων, διαχείριση συμβάσεων έργων και διοίκηση των ενδιαφερόμενων
μερών των έργων. Κάθε γνωστικό πεδίο είναι άμεσα συνυφασμένο με το γνωστικό πεδίο
της Διοίκησης Τεχνολογίας Λογισμικού.

Επιπρόσθετες πληροφορίες παρέχονται επίσης στις παραπομπές και στον κατάλογο
περεταίρω ανάγνωσης στο τέλος του κεφαλαίου.                                                                     

Το γνωστικό πεδίο της διοίκησης τεχνολογίας λογισμικού εξετάζει τις διεργασίες της
διοίκησης έργων λογισμικού, που παρουσιάζονται ως τα πέντε πρώτα των πρώτων πέντε
θέματα στο σχήμα 9.1 (Έναρξη και Ορισμός πεδίου εφαρμογής, Προγραμματισμός έργων
λογισμικού, Υλοποίηση έργων λογισμικού, Επιθεώρηση και Αξιολόγηση, Τερματισμός),
καθώς και τη Μέτρηση τεχνολογίας λογισμικού (το έκτο θέμα που παρουσιάζεται στο
σχήμα) και τα Εργαλεία διοίκησης τεχνολογίας λογισμικού (το έβδομο θέμα).

Δυστυχώς, μια κοινή αντίληψη της βιομηχανίας λογισμικού είναι ότι τα προϊόντα
λογισμικού παραδίδονται με καθυστέρηση, υπερβαίνουν τον προϋπολογισμού, είναι
κακής ποιότητας, και έχουν ελλιπή λειτουργικότητα. Η διοίκηση βάσει της πληροφορίας
των μετρήσεων - βασική αρχή για κάθε πραγματικό επιστημονικό κλάδο της μηχανικής
(βλ. Measurement στην ενότητα Engineering Foundations KA) μπορεί να συμβάλλει
στη βελτίωση της αντιληπτικής ικανότητας και της πραγματικότητας. Ουσιαστικά,
η διοίκηση χωρίς μέτρηση (ποιοτική ή ποσοτική) υποδηλώνει έλλειψη πειθαρχίας,
αλλά και η μέτρηση χωρίς διοίκηση σηματοδοτεί έλλειψη σκοπού ή πλαισίου.
Οι μηχανικοί λογισμικού ώστε να είναι αποτελεσματικοί, πρέπει να κάνουν χρήση
τόσο της μέτρησης όσο και της διοίκησης.

Στα πλαίσια αυτά, υιοθετούνται οι ακόλουθοι ορισμοί εργασίας:

  * Η Διοίκηση είναι ένα σύστημα διεργασιών και ελέγχων που απαιτούνται για την
  επίτευξη των στρατηγικών στόχων, που έχουν τεθεί από τον οργανισμό.
  * Η Μέτρηση αναφέρεται στην ανάθεση τιμών και επιγραφών στα προϊόντα εργασίας
  τεχνολογίας λογισμικού, τις διεργασίες και τους πόρους τεχνολογίας λογισμικού
  καθώς και στα μοντέλα που πηγάζουν από αυτά, είτε αυτά τα μοντέλα αναπτύσσονται
  με την χρήση στατιστικών είτε άλλων τεχνικών [3*, c7, c8].

Οι ενότητες της διοίκησης έργων τεχνολογίας λογισμικού του παρόντος γνωστικού
πεδίου κάνουν εκτεταμένη χρήση της ενότητας <Μέτρηση Τεχνολογίας Λογισμικού>.

Το συγκεκριμένο γνωστικό πεδίο είναι στενά συνδεδεμένο με άλλα γνωστικά
πεδία του οδηγού SWEBOK, με την ανάγνωση της περιγραφής των παρακάτω γνωστικών
πεδίων να είναι ιδιαιτέρως χρήσιμη στην κατανόηση του παρόντος:

  * Το γνωστικό πεδίο των Θεμελίων Μηχανικής/Engineering Foundations στον
  οδηγό SWEBOK περιγράφει μερικές γενικές έννοιες της μέτρησης που έχουν
  άμεση εφαρμογή στην ενότητα της Μέτρησης Τεχνολογίας Λογισμικού του
  τρέχοντος γνωστικού πεδίου. Επιπρόσθετα, οι έννοιες και οι τεχνικές,
  που παρουσιάζονται στην ενότητα Στατιστική Ανάλυση/Statistical Analysis
  του γνωστικού πεδίου των Θεμελίων Μηχανικής/Engineering Foundations,
  εφαρμόζονται άμεσα σε πολλά θέματα του παρόντος γνωστικού πεδίου.
  * Το γνωστικό πεδίο των Απαιτήσεων Λογισμικού/Software Requirements περιγράφει
  τις δραστηριότητες που πρέπει να εκτελούνται κατά τη φάση Έναρξης και Ορισμού
  Πεδίου Εφαρμογής του έργου.
  * Το γνωστικό πεδίο της Διαχείρισης Διάρθρωσης Λογισμικού/Software Configuration
  Management ασχολείται με την αναγνώριση, τον έλεγχο, την καταγραφή της κατάστασης
  και την επιθεώρηση των διαμορφώσεων λογισμικού, μαζί με τη διαχείριση και την
  παράδοση εκδόσεων λογισμικού και τα εργαλεία διαχείρισης διαρθρώσεων λογισμικού.
  * Το γνωστικό πεδίο των Διεργασιών Τεχνολογίας Λογισμικού/Software Engineering
  Processes περιγράφει τα μοντέλα του κύκλου ζωής του λογισμικού και τις σχέσεις
  μεταξύ διεργασιών και προϊόντων εργασίας.
  * Το γνωστικό πεδίο της  Ποιότητας λογισμικού/Software Quality δίνει έμφαση
  στην ποιότητα ως διοικητικό στόχο και ως σκοπό πολλών δραστηριοτήτων τεχνολογίας
  λογισμικού.
  * Το γνωστικό πεδίο των Οικονομικών Τεχνολογίας Λογισμικού/Software Engineering
  Economics πραγματεύεται τον τρόπο λήψης αποφάσεων που σχετίζονται με λογισμικό
  σε επιχειρηματικό πλαίσιο.


## Κατανομή των θεμάτων για τη Διοίκηση Τεχνολογίας Λογισμικού

Η κατανομή των θεμάτων για τα γνωστικά πεδία της Διοίκησης Τεχνολογίας 
Λογισμικού απεικονίζεται στο [Σχήμα 9.1](#fig-softengmng-tree).

Λόγω του ότι τα περισσότερα μοντέλα κύκλου ζωής ανάπτυξης λογισμικού (SDLC)
απαιτούν παρόμοιες δραστηριότητες που θα μπορούσαν να εκτελεστούν με διαφορετικούς
τρόπους, η κατανομή των θεμάτων, που παρουσιάζεται στο Σχήμα 1, γίνεται με βάση τις
δραστηριότητες. Τα στοιχεία που εμφανίζονται στο σχήμα σε ανώτατο επιπέδου είναι
δραστηριότητες που συνήθως εκτελούνται  κατά τη διοίκηση ενός έργου ανάπτυξης
λογισμικού, ανεξάρτητα από το ποιο μοντέλο SDLC χρησιμοποιείται (βλ. Μοντέλα Κύκλου
Ζωής Λογισμικού στο γνωστικό πεδίο των Διεργασιών Τεχνολογίας Λογισμικού). Η παρούσα
κατανομή δεν συνιστά ένα συγκεκριμένο μοντέλο κύκλου ζωής. Ωστόσο, είναι άξια αναφοράς
η επίδραση που μπορεί να έχει η επιλογή του λογισμικού στην επιχειρησιακή επιτυχία
αλλά και η σχετική ανάπτυξη μοντέλων κύκλου ζωής λογισμικού για την προσαρμογή στις
μεταβαλλόμενες επιχειρηματικές ανάγκες.

Η ταχύτητα παράδοσης, η συνεχής προσαρμογή και η συχνότητα αρθρωτών αναβαθμίσεων για
τη διανομή νέων δυνατοτήτων, αποτελούν συχνά βασικούς επιχειρηματικούς παράγοντες
διαφοροποίησης και επιτακτική ανάγκη διοίκησης έργων [11, 13]. Αυτές οι επιταγές
θα πρέπει να εξισορροπούνται με δραστηριότητες διαχείρισης κινδύνων.

Έχουν αναπτυχθεί και αναπτύσσονται διάφορα μοντέλα διεργασιών κύκλου ζωής λογισμικού
για τη συντόμευση των κύκλων ανάπτυξης ως απάντηση στις μεταβαλλόμενες επιχειρηματικές
ανάγκες. Η πλειοψηφία των διεργασιών αυτών ακολουθούν ευέλικτες (Agile) προσεγγίσεις
SDLC [14]. Η ευέλικτη προσέγγιση υποθέτει ότι οι ομάδες μπορούν να αναπτύξουν υψηλής
ποιότητας, προσαρμοστικό λογισμικό χρησιμοποιώντας αρχές συνεχούς βελτίωσης του
σχεδιασμού και δοκιμές με βάση την ταχεία ανατροφοδότηση και την αλλαγή. Συγκριτικά,
η παραδοσιακή προσέγγιση υποθέτει ότι τα συστήματα έντασης λογισμικού είναι πλήρως
προσδιορίσιμα και προβλέψιμα και μπορούν να κατασκευαστούν μέσω σχολαστικού και
εκτεταμένου σχεδιασμού. Ο τρόπος διοίκησης που σχετίζεται με την ευέλικτη προσέγγιση
δίνει έμφαση στην ηγεσία και τη συνεργασία σε επίπεδο ομάδας, ενώ ο τρόπος διοίκησης
της προσέγγισης υψηλής προβλεψιμότητας είναι πιο φορμαλιστικός (εκ των άνω προς τα κάτω).
Πολλές ευέλικτες προσεγγίσεις συστεγάζουν διαφορετικές διοικητικές προσεγγίσεις.

Για παράδειγμα, η Dev/Sec/Ops είναι μια κουλτούρα και μια ευέλικτη προσέγγιση στη
σύγχρονη διανομή λογισμικού που ευθυγραμμίζει τις ομάδες ανάπτυξης (Dev), ασφάλειας
(Sec) και λειτουργίας (Ops) σε μια ολοκληρωμένη ομάδα που επικεντρώνεται στη συνεχή
και σταδιακή παροχή δυνατοτήτων. Το κύριο χαρακτηριστικό της Dev/Sec/Ops είναι ότι
η προσέγγιση αυτή αυτοματοποιεί, συνεχώς παρακολουθεί και εφαρμόζει την ασφάλεια σε
όλες τις φάσεις του κύκλου ζωής του λογισμικού: σχεδιασμός, ανάπτυξη, κατασκευή,
δοκιμή, κυκλοφορία, διανομή, ανάπτυξη, λειτουργία και παρακολούθηση. Στην Dev/Sec/Ops,
οι δοκιμές και η ασφάλεια μετατοπίζονται προς τα αριστερά μέσω αυτοματοποιημένων
δοκιμών μονάδων, λειτουργικότητας, ολοκλήρωσης και ασφάλειας. Αυτή είναι το βασικό
στοιχείο διαφοροποίησης της Dev/Sec/Ops - η ασφάλεια/διασφάλιση ποιότητας (QA)
και άλλες λειτουργικές και μη δυνατότητες δοκιμάζονται και κατασκευάζονται ταυτόχρονα
[11, 14]. Ενώ η Dev/Sec/Ops περιλαμβάνει την κουλτούρα και τις διαδικασίες που
επιτρέπουν την ταχεία, συνεχή διανομή αδιαπέραστων στον κυβερνοχώρο συστημάτων,
τα πολύπλοκα ενσωματωμένα σε λογισμικό συστήματα μπορεί να έχουν πρόσθετες
απαιτήσεις που πρέπει επίσης να ενταχθούν στην κουλτούρα και τις διεργασίες
Dev/Sec/Ops, όπως η ασφάλεια. Η αναβάθμιση αυτών των απαιτήσεων ώστε να
αντιστοιχίζονται με τις απαιτήσεις Dev/Sec/Ops αναδεικνύει τη σημασία της
ενσωμάτωσης της ποιότητας σε όλες τις πτυχές του προγράμματος. Η πολυπλοκότητα
των ολοκληρωμένων εργαλείων Dev/Sec/Ops και η χρήση αναδυόμενων τεχνολογιών όπως
η τεχνητή νοημοσύνη (AI) και η μηχανική μάθηση (ML) για την αξιοποίηση αυτών των
εργαλείων προσθέτει μια άλλη διάσταση [15]. Για παράδειγμα, οι προσεγγίσεις Agile
και DevOps είναι δικαιολογημένα ευρέως καθιερωμένες, αλλά στην περίπτωση λογισμικού
βασισμένου στην τεχνητή νοημοσύνη, ίσως απαιτούνται νέα SLDC για τη διαχείριση της
πολυπλοκότητας που φέρνει η τεχνητή νοημοσύνη στο λογισμικό.

Είναι σημαντική η κατανόηση της διαφοράς μεταξύ των φάσεων και των δραστηριοτήτων
αλλά και του λόγου χρήσης της ανάλυσης δραστηριοτήτων. Το Ινστιτούτο Διοίκησης
Έργων (PMI) προσδιορίζει μια φάση ως εξής: "Η ολοκλήρωση και η έγκριση ενός ή
περισσότερων παραδοτέων χαρακτηρίζει μια φάση έργου". Ένα παραδοτέο είναι ένα
μετρήσιμο, επαληθεύσιμο προϊόν εργασίας, όπως μια προδιαγραφή, μια έκθεση μελέτης
σκοπιμότητας, ένα λεπτομερές έγγραφο σχεδιασμού ή ένα λειτουργικό πρωτότυπο.
Ορισμένα παραδοτέα αντιστοιχούν σε μέρος της διαδικασίας διοίκησης του έργου, ενώ
άλλα είναι τα τελικά προϊόντα ή συστατικά των τελικών προϊόντων για τα οποία 
σχεδιάστηκε το έργο. Τα παραδοτέα, και ως εκ τούτου οι φάσεις, αποτελούν μέρος
μιας γενικά διαδοχικής διαδικασίας που αποσκοπεί στη διασφάλιση του κατάλληλου
ελέγχου του έργου και στην επίτευξη του επιθυμητού προϊόντος ή υπηρεσίας, που
αποτελεί τον στόχο του έργου. Από τη σκοπιά της διοίκησης του έργου, οι φάσεις
βοηθούν στην επίτευξη των στόχων του έργου και στη διατήρηση του ελέγχου του.
Η ανάλυση βάσει δραστηριοτήτων στο Σχήμα 1 δείχνει τι συμβαίνει, αλλά δεν
υποδηλώνει πότε, πώς ή πόσες φορές συμβαίνει κάθε δραστηριότητα. Τα επτά θέματα
είναι τα ακόλουθα:

  * Έναρξη και Ορισμός Πεδίου Εφαρμογής, το οποίο ασχολείται με την απόφαση να
  εκκίνηση ενός έργου τεχνολογίας λογισμικού
  * Προγραμματισμός Έργου Λογισμικού, το οποίο αφορά τις δραστηριότητες που
  αναλαμβάνονται για την προετοιμασία ενός επιτυχημένου έργου τεχνολογίας
  λογισμικού από την πλευρά της διοίκησης
  * Εκτέλεση έργου λογισμικού, το οποίο πραγματεύεται γενικά αποδεκτές
  δραστηριότητες της διοίκησης τεχνολογίας λογισμικού οι οποίες προκύπτουν
  κατά την διάρκεια της εκτέλεσης ενός έργου τεχνολογίας λογισμικού.
  * Επιθεώρηση και Αξιολόγηση, το οποίο ασχολείται με τη διασφάλιση ότι οι
  δραστηριότητες τεχνικής μηχανικής, χρονοδιαγράμματος, κόστους και ποιότητας
  είναι ικανοποιητικές
  * Τερματισμός, το οποίο καταπιάνεται με τις δραστηριότητες που πραγματοποιούνται
  για την ολοκλήρωση ένας έργου
  * Μέτρηση Τεχνολογίας Λογισμικού, το οποίο αφορά την αποτελεσματική
  ανάπτυξη και εφαρμογή προγραμμάτων μετρήσεων σε οργανισμούς τεχνολογίας
  λογισμικού
  * Εργαλεία Διοίκησης Τεχνολογίας λογισμικού, το οποίο περιγράφει την
  επιλογή και χρήση εργαλείων για την διοίκηση ενός έργου τεχνολογίας
  λογισμικού.

{id="fig-softengmng-tree"}
![Σχήμα 9.1 Κατανομή των θεμάτων στο γνωστικό πεδίο Διοίκηση τεχνολογίας λογισμικού.](images/9-SoftEngMng.png)


Υπόδειγμα 9.1 Κατανομή των θεμάτων στο γνωστικό πεδίο Διοίκηση
τεχνολογίας λογισμικού

## Έναρξη και ορισμός σκοπού {#initiat-scope-defin-mng}

Το επίκεντρο αυτών των δραστηριοτήτων έγκειται στον αποτελεσματικό
προσδιορισμό των απαιτήσεων λογισμικού χρησιμοποιώντας ποικίλες μεθόδους
εκμαίευσης  και την εκτίμηση σχετικά με την σκοπιμότητα του έργου
από μια ποικιλία οπτικών.
Άπαξ και έχει καθιερωθεί η σκοπιμότητα ενός έργου, τα υπολειπόμενα
καθήκοντα του συγκεκριμένου τμήματος είναι οι προδιαγραφές των απαιτήσεων
και η επιλογή των διεργασιών επανεξέτασης και επιθεώρησης των απαιτήσεων.

### Προσδιορισμός και διαπραγμάτευση των απαιτήσεων {#dermin-negot-req}

Ο προσδιορισμός και η διαπραγμάτευση των απαιτήσεων θέτει τα ορατά
όρια για το σύνολο των καθηκόντων που πρέπει να αναληφθούν (βλ. στο
γνωστικό πεδίο [Απαιτήσεις λογισμικού](#softreq)). Οι δραστηριότητες περιλαμβάνουν
εκμαίευση, ανάλυση, προδιαγραφές και επικύρωση των απαιτήσεων.
Οι μέθοδοι και οι τεχνικές πρέπει να επιλέγονται και να εφαρμόζονται,
λαμβάνοντας υπόψη τις ποικίλες προσεγγίσεις των ενδιαφερομένων μελών. 
Αυτό οδηγεί στον προσδιορισμό του σκοπού του έργου με τέτοιο τρόπο
έτσι ώστε να  επιτυγχάνονται οι στόχοι και να ικανοποιούνται οι περιορισμοί.

### Ανάλυση σκοπιμότητας

Ο σκοπός της ανάλυσης σκοπιμότητας είναι να αναπτύξει μια σαφή περιγραφή
των στόχων του έργου και να αξιολογήσει εναλλακτικές προσεγγίσεις
με σκοπό να προσδιορίσει εάν το προτεινόμενο έργο είναι η καλύτερη
εναλλακτική, δεδομένων των περιορισμών τεχνολογίας, πόρων, οικονομικών
και πολιτικοκοινωνικών παραγόντων.
Ένα αρχικό έργο και μια δήλωση σκοπού του προϊόντος, τα παραδοτέα
του έργου, οι περιορισμοί σχετικά με την χρονική διάρκεια και μια
εκτίμηση των απαραίτητων πόρων θα πρέπει να προετοιμαστούν.

Οι πόροι περιλαμβάνουν και έναν επαρκή αριθμό ανθρώπων οι οποίοι έχουν
τις απαραίτητες δεξιότητες, τον εξοπλισμό, την υποδομή και την υποστήριξη
(είτε εσωτερικά είτε εξωτερικά).  Η ανάλυση σκοπιμότητας συχνά απαιτεί
κατά προσέγγιση εκτιμήσεις της προσπάθειας και του κόστους βάσει κατάλληλων
μεθόδων (βλ.
παράγραφο [Εκτίμηση προσπάθειας, προγράμματος και κόστους](#eff-sch-cost-estim)).

### Διεργασία επιθεώρησης και αναθεώρησης των απαιτήσεων

Δεδομένου του αναπόφευκτού της αλλαγής, οι εμπλεκόμενοι φορείς πρέπει
να συμφωνήσουν σχετικά με τα μέσα με τα οποία οι απαιτήσεις και ο
σκοπός πρέπει να επιθεωρούνται και να αναθεωρούνται (για παράδειγμα
διαδικασίες διοίκησης αλλαγής, αναδρομικοί κύκλοι επαναλήψεων). Αυτό
υπαινίσσεται ξεκάθαρα ότι ο σκοπός και οι απαιτήσεις δεν είναι απαράλλακτα
αλλά μπορούν και πρέπει να αναθεωρούνται σε προκαθορισμένα σημεία
καθώς το έργο αναπτύσσεται (για παράδειγμα, τη στιγμή που δημιουργούνται
ανεκτέλεστες προτεραιότητες ή σε καθοριστικές στιγμές επιθεώρησης). 
Εάν οι αλλαγές γίνουν αποδεκτές, τότε κάποια μορφή ανάλυσης ιχνηλασιμότητας
και ανάλυσης κινδύνου πρέπει να χρησιμοποιηθεί προκειμένου να εξακριβωθεί
ο αντίκτυπος αυτών των αλλαγών (βλ.
παράγραφο [Διαχείριση κινδύνου](#risk-mng), καθώς και ενότητα [Έλεγχος σχηματισμών
λογισμικού](#configtest), στο γνωστικό πεδίο Διαχείριση σχηματισμών λογισμικού).

Μία προσέγγιση διαχείρισης  αλλαγής μπορεί να διαμορφώσει την βάση
για την αξιολόγηση της επιτυχίας κατά την διάρκεια του τερματισμού
ενός εξελικτικού κύκλου ή ενός ολόκληρου έργου, βασιζόμενη στις αλλαγές
που έχουν συμβεί στην πορεία (βλ.
ενότητα [Τερματισμός](#termin-mng)).


## Προγραμματισμός έργου πληροφορικής

Το πρώτο βήμα στον προγραμματισμό ενός έργου πληροφορικής πρέπει να
είναι η επιλογή ενός κατάλληλου μοντέλου κύκλου ζωής λογισμικού και
ίσως η εξατομίκευσή του με βάση τον σκοπό του έργου, τις απαιτήσεις
λογισμικού, και μία εκτίμηση του κινδύνου. Άλλοι παράγοντες που πρέπει
να ληφθούν υπόψη περιλαμβάνουν την φύση του πεδίου της εφαρμογής,
την λειτουργική και τεχνική πολυπλοκότητα και τις απαιτήσεις ποιότητας
λογισμικού (βλ.
παράγραφο [Απαιτήσεις ποιότητας λογισμικού](#quality-req) στο γνωστικό πεδίο
Ποιότητα λογισμικού).

Σε όλους τους Κύκλους ζωής ανάπτυξης λογισμικού (Software Development Life Cycle)
(SDLC), η εκτίμηση του κινδύνου πρέπει να είναι στοιχείο του αρχικού
προγραμματισμού του έργου, και το «προφίλ κινδύνου» του έργου θα πρέπει
να συζητηθεί και να γίνει αποδεκτό από όλους τους σχετικούς εμπλεκόμενους
φορείς. Οι διεργασίες διοίκησης ποιότητας λογισμικού (βλ. ενότητα
[Διεργασίες διαχείρισης ποιότητας λογισμικού](#softqualmngpr), στο γνωστικό πεδίο
Ποιότητα λογισμικού) πρέπει να προσδιορίζονται ως μέρος της διεργασίας
σχεδιασμού και να οδηγούν σε διαδικασίες και αρμοδιότητες  που να
διασφαλίζουν την ποιότητα λογισμικού όπως, επαλήθευση και επικύρωση,
επιθεωρήσεις και ελέγχους (βλ. στο γνωστικό πεδίο [Ποιότητα λογισμικού](#softquality)).
Οι διεργασίες και οι αρμοδιότητες για επιθεώρηση και αναθεώρηση του
πλάνου ενός τρέχοντος έργου και άλλων σχετικών με το έργο πλάνων πρέπει
επίσης να δηλώνονται σαφώς και να συμφωνούνται.

### Σχεδιασμός διεργασίας {#design-pr-mng}

Τα μοντέλα κύκλου ζωής ανάπτυξης λογισμικού εκτείνονται σε μια συνεχή
κλίμακα από προφητικό σε προσαρμοστικό (βλ. παράγραφο [Μοντέλα
κύκλου ζωής λογισμικού](#models-soft-life-cycle), στο γνωστικό πεδίο Διεργασίες τεχνολογίας
λογισμικού). Τα προφητικά μοντέλα κύκλου ζωής ανάπτυξης λογισμικού
χαρακτηρίζονται από την ανάπτυξη λεπτομερών απαιτήσεων λογισμικού,
τον λεπτομερή σχεδιασμό έργου και τον ελάχιστο σχεδιασμό για επανάληψη
μεταξύ των φάσεων ανάπτυξης. Τα προσαρμοστικά μοντέλα κύκλου ζωής
ανάπτυξης λογισμικού είναι σχεδιασμένα να διευκολύνουν επείγουσες
απαιτήσεις λογισμικού και επαναληπτική ευθυγράμμιση των πλάνων.  
Ένας πολύ προφητικός κύκλος ζωής ανάπτυξης λογισμικού εκτελεί τις
πέντε πρώτες διαδικασίες που καταγράφονται στο Σχήμα 9.1 με γραμμική
ακολουθία, ασκώντας αναθεωρήσεις των προηγούμενων φάσεων μόνο όταν κρίνεται απαραίτητο.
Ένας προσαρμοστικός κύκλος ζωής ανάπτυξης λογισμικού χαρακτηρίζεται
από επαναληπτικούς κύκλους ανάπτυξης.
Οι κύκλοι ζωής ανάπτυξης λογισμικού στο μέσο της συνεχούς κλίμακας
παράγουν αυξανόμενη λειτουργικότητα είτε με βάση κάποιο προσχεδιασμένο
πρόγραμμα (στη προφητική πλευρά της κλίμακας) είτε ως προϊόν των
συχνών ενημερωμένων κύκλων ανάπτυξης (στην προσαρμοστική πλευρά της
κλίμακας).

Στους  πολύ γνωστούς  κύκλους ζωής ανάπτυξης λογισμικού περιλαμβάνονται
το μοντέλο του καταρράκτη, τα εξελικτικά μοντέλα και τα σπειροειδή
μοντέλα συν διάφορες μορφές επιθετικής ανάπτυξης λογισμικού.

Σχετικές μέθοδοι (βλ. στο γνωστικό πεδίο [Μοντέλα και μέθοδοι τεχνολογίας
λογισμικού](#modmethdssofteng)) και εργαλεία πρέπει να επιλέγονται ως μέρος του σχεδιασμού.
Αυτοματοποιημένα εργαλεία τα οποία πρόκειται να χρησιμοποιηθούν καθ'
όλη την διάρκεια του έργου πρέπει να αποτελούν μέρος του σχεδιασμού
και να αποκτούνται. Τα εργαλεία μπορεί να περιλαμβάνουν εργαλεία για
προγραμματισμό  έργου, απαιτήσεις λογισμικού, σχεδίαση λογισμικού,
κατασκευή λογισμικού, συντήρηση λογισμικού, διαχείριση σχηματισμών
λογισμικού, διεργασία τεχνολογίας λογισμικού, ποιότητα λογισμικού
και άλλα.
Ενώ πολλά από αυτά τα εργαλεία πρέπει να επιλεγούν βάσει πρωτίστως
των τεχνικών θεωρήσεων που συζητούνται σε άλλα γνωστικά πεδία, μερικά
εκ των οποίων είναι στενά συνδεδεμένα με διοικητικές θεωρήσεις που
συζητούνται στο παρόν κεφάλαιο.

### Ορισμός παραδοτέων


Τα προϊόντα εργασίας της κάθε δραστηριότητας του έργου, για παράδειγμα
η τεκμηρίωση σχεδιασμού της αρχιτεκτονικής λογισμικού, οι αναφορές
επιθεώρησης, το ελεγμένο λογισμικό, πρέπει να προσδιορίζονται και
να χαρακτηρίζονται. Ευκαιρίες επαναχρησιμοποίησης συστατικών στοιχείων
λογισμικού από προηγούμενα έργα ή αξιοποίηση έτοιμων προϊόντων λογισμικού
πρέπει να αξιολογούνται. Η προμήθεια λογισμικού και η χρήση τρίτων
για την ανάπτυξη παραδοτέων του έργου πρέπει να προγραμματίζεται και
να επιλέγονται οι προμηθευτές (βλ.
παράγραφο [Απόκτηση λογισμικού και διαχείριση συμβολαίου με προμηθευτή](#acqsoft-contractmng)).

### Εκτίμηση προσπάθειας, προγράμματος και κόστους {#eff-sch-cost-estim}

Το εκτιμώμενο εύρος της απαιτούμενης προσπάθειας για ένα έργο ή μερών
ενός έργου μπορεί να προσδιοριστεί με την χρήση ενός βαθμονομούμενου
μοντέλου εκτίμησης που βασίζεται σε ιστορικά  δεδομένα μεγέθους και
προσπάθειας (όταν αυτά είναι διαθέσιμα)  και άλλων σχετικών μεθόδων
όπως είναι η κρίση ενός ειδικού και η χρήση αναλογίας. Οι εξαρτήσεις
των εργασιών μπορούν να  καθιερωθούν και πιθανές ευκαιρίες για ολοκλήρωση
εργασιών ταυτόχρονα και σειριακά μπορούν να προσδιοριστούν και να
τεκμηριωθούν με την χρήση ενός διαγράμματος Gantt, για παράδειγμα.
Για έργα με προφητικό κύκλο ζωής ανάπτυξης λογισμικού το αναμενόμενο
πρόγραμμα εργασιών με τους προβλεπόμενους χρόνους έναρξης, την διάρκεια
και τους χρόνους λήξης παράγεται τυπικά κατά την διάρκεια του σχεδιασμού.
Για έργα με προσαρμοστικό κύκλο ζωής ανάπτυξης λογισμικού αναπτύσσεται
τυπικά μια συνολική εκτίμηση της προσπάθειας και του προγράμματος
από την αρχική κατανόηση των απαιτήσεων, ή εναλλακτικά οι περιορισμοί
που αφορούν την συνολική προσπάθεια και το πρόγραμμα μπορούν να καθοριστούν
και να χρησιμοποιηθούν για τον προσδιορισμό μιας αρχικής εκτίμησης
του αριθμού των επαναληπτικών κύκλων και την εκτίμηση της προσπάθειας
και άλλων κατανεμημένων πόρων σε κάθε κύκλο.

Οι απαιτήσεις πόρων, για παράδειγμα άνθρωποι και εργαλεία, μπορούν
να μεταφραστούν σε εκτίμηση κόστους.
Η αρχική εκτίμηση της προσπάθειας, του προγράμματος και του κόστους
είναι μία επαναληπτική διαδικασία, η οποία θα πρέπει να διαπραγματεύεται
και να αναθεωρείται μεταξύ των εμπλεκόμενων ενδιαφερόμενων φορέων
μέχρι να επιτευχθεί ομοφωνία σχετικά με τους πόρους και την διάθεση
χρόνου για την ολοκλήρωση του έργου.

### Κατανομή πόρων


Ο εξοπλισμός, η υποδομή και οι άνθρωποι πρέπει να κατανεμηθούν στις
προσδιορισμένες εργασίες, συμπεριλαμβανομένης και της κατανομής αρμοδιοτήτων
για την ολοκλήρωση των διαφόρων συστατικών του έργου και του συνολικού
έργου. Μπορεί να χρησιμοποιηθεί ένας πίνακας που δείχνει ποιος είναι
«υπεύθυνος για», «υπόλογος για», «στην διαβούλευση για» και «ενημερωμένος
για» κάθε μια από τις εργασίες.
Η κατανομή των πόρων βασίζεται και περιορίζεται από την διαθεσιμότητα
τους και από την βέλτιστη χρήση τους, καθώς επίσης και από ζητήματα
που αφορούν το προσωπικό, για παράδειγμα, παραγωγικότητα ατόμων και
ομάδων, δυναμική ομάδων, και δομή ομάδων.

### Διαχείριση κινδύνου {#risk-mng}

Ο κίνδυνος και η αβεβαιότητα είναι σχετιζόμενες αλλά διαφορετικές
έννοιες. Η αβεβαιότητα προκύπτει από την έλλειψη πληροφορίας. Ο κίνδυνος
χαρακτηρίζεται από την πιθανότητα να συμβεί ένα γεγονός, το οποίο
θα έχει αρνητικό αντίκτυπο σε ένα έργο, και από τα χαρακτηριστικά
αυτού του αντίκτυπου. Ο κίνδυνος συχνά είναι το αποτέλεσμα της αβεβαιότητας.
Η αντιστροφή του κινδύνου  είναι η ευκαιρία, η οποία χαρακτηρίζεται
από την πιθανότητα να συμβεί ένα γεγονός που θα επιφέρει θετικό αποτέλεσμα.

Η διαχείριση κινδύνου συνεπάγεται την αναγνώριση των παραγόντων κινδύνου
και ανάλυση της πιθανότητας και του πιθανού αντίκτυπου για κάθε παράγοντα
κινδύνου, την ιεράρχηση των παραγόντων κινδύνου και την ανάπτυξη στρατηγικών
μείωσης του κινδύνου με στόχο την μείωση της πιθανότητας και την ελαχιστοποίηση
του αρνητικού αντίκτυπου  στην περίπτωση που ένας παράγοντας κινδύνου
γίνει πρόβλημα.
Μέθοδοι εκτίμησης κινδύνου, για παράδειγμα η κρίση ειδικού, τα ιστορικά
δεδομένα, τα δένδρα αποφάσεων και η προσομοίωση διαδικασιών) μπορούν
μερικές φορές να χρησιμοποιηθούν με σκοπό τον προσδιορισμό και την
εκτίμηση παραγόντων κινδύνου.

Οι συνθήκες εγκατάλειψης ενός έργου  μπορούν επίσης να προσδιοριστούν
σε αυτό το σημείο σε συζήτηση με όλους τους συσχετιζόμενους ενδιαφερόμενους
φορείς. Οι πτυχές κινδύνου που σχετίζονται αποκλειστικά με το λογισμικό,
όπως η τάση των μηχανικών λογισμικού να προσθέτουν αχρείαστα χαρακτηριστικά
ή οι κίνδυνοι που σχετίζονται με την μη απτή φύση του λογισμικού,
μπορούν να επηρεάσουν την διαχείριση κινδύνου ενός έργου λογισμικού.
Ιδιαίτερη προσοχή πρέπει να δοθεί στην διαχείριση κινδύνων που σχετίζονται
με τις απαιτήσεις ποιότητας του λογισμικού όπως είναι η ασφάλεια ή
οι υπηρεσίες ασφάλειας (βλ. στο γνωστικό πεδίο [Ποιότητα λογισμικού](#softquality)).
Η διαχείριση κινδύνου πρέπει να πραγματοποιείται όχι μόνο στην έναρξη
του έργου, αλλά και σε περιοδικά διαστήματα κατά την διάρκεια του
κύκλου ζωής του.

### Διοίκηση ποιότητας


Οι απαιτήσεις ποιότητας λογισμικού πρέπει να προσδιορίζονται, ίσως
και σε ποσοτικούς και σε ποιοτικούς όρους, για ένα έργο λογισμικού
και τα συνδεόμενα σε αυτό προϊόντα εργασίας. Τα κατώτατα όρια για
τις αποδεκτές ποιοτικές μετρήσεις πρέπει να ορίζονται για κάθε απαίτηση
ποιότητας λογισμικού με βάση τις ανάγκες και τις προσδοκίες των εμπλεκομένων
μελών. Οι διαδικασίες, που αφορούν την συνεχή Διασφάλιση ποιότητας
λογισμικού (SQA), την βελτίωση της ποιότητας μέσα από την διεργασία
ανάπτυξης και την επαλήθευση και επικύρωση των παραδοτέων προϊόντων
λογισμικού, πρέπει επίσης να καθορίζονται κατά την διάρκεια ενός ποιοτικού
προγραμματισμού για παράδειγμα τεχνικές αναφορές και επιθεωρήσεις
ή επιδείξεις ολοκληρωμένης λειτουργικότητας (βλ.
στο  γνωστικό πεδίο [Ποιότητα λογισμικού](#softquality)).

### Διαχείριση σχεδίου


Για έργα λογισμικού, όπου η αλλαγή αποτελεί προσδοκία, τα σχέδια πρέπει
να διαχειρίζονται. Η διαχείριση του σχεδίου του έργου πρέπει να προγραμματιστεί.
Τα σχέδια και οι διεργασίες που έχουν επιλεγεί για την ανάπτυξη του
λογισμικού πρέπει να παρακολουθούνται συστηματικά, να επιθεωρούνται,
να γίνεται απολογισμός, και όταν πρέπει να αναθεωρούνται. Σχέδια που
σχετίζονται με υποστηρικτικές διαδικασίες για παράδειγμα τεκμηρίωση,
διαχείριση σχηματισμών λογισμικού, και επίλυση προβλημάτων, πρέπει
επίσης να διαχειρίζονται. Η δημιουργία αναφορών, η παρακολούθηση,
και ο έλεγχος πρέπει να ταιριάζουν  με το επιλεγμένο μοντέλο κύκλου
ζωής ανάπτυξης λογισμικού και τις πραγματικότητες του έργου.
Τα σχέδια θα πρέπει να λαμβάνουν υπόψη τα διάφορα τεχνουργήματα που
θα χρησιμοποιηθούν για την διαχείριση του έργου.   

## Θεσμοθέτηση έργου λογισμικού


Κατά την διάρκεια της θεσμοθέτησης ενός έργου λογισμικού (ή αλλιώς
εκτέλεσης έργου) εφαρμόζονται τα σχέδια και θεσμοθετούνται οι διαδικασίες
που εμπεριέχονται σε αυτά. Καθ' όλη την διάρκεια, θα πρέπει να υπάρχει
εστίαση στην τήρηση των διαδικασιών του επιλεγμένου κύκλου ζωής ανάπτυξης
λογισμικού, με επιτακτική προσδοκία ότι αυτή η προσκόλληση των διαδικασιών
θα οδηγήσει στην επιτυχή ικανοποίηση των απαιτήσεων των ενδιαφερομένων
μελών και στην επίτευξη των στόχων του έργου.
Θεμελιώδους σημασίας για την θεσμοθέτηση ενός έργου πληροφορικής είναι
η συνεχής διαχείριση δραστηριοτήτων παρακολούθησης, ελέγχου και δημιουργίας
αναφορών.

### Εφαρμογή σχεδίων

Οι δραστηριότητες του έργου θα πρέπει να αναλαμβάνονται σύμφωνα με
το σχέδιο του έργου και των υποστηρικτικών σχεδίων.  Οι πόροι, για
παράδειγμα προσωπικό, τεχνολογία και χρηματοδότηση, αξιοποιούνται
και παράγονται τα προϊόντα εργασίας, για παράδειγμα σχεδιασμός λογισμικού,
κώδικας λογισμικού και περιπτώσεις ελέγχων λογισμικού.

### Απόκτηση λογισμικού και διαχείριση συμβολαίων με προμηθευτές {#acqsoft-contractmng}


Η απόκτηση λογισμικού και  η διαχείριση των συμβολαίων με τους  προμηθευτές
ασχολείται με ζητήματα που αφορούν την δημιουργία συμβολαίων με πελάτες
του οργανισμού ανάπτυξης λογισμικού που αποκτούν το παραδιδόμενο προϊόν
εργασίας και με προμηθευτές που προμηθεύουν προϊόντα ή υπηρεσίες στον
οργανισμό τεχνολογίας λογισμικού.

Αυτό μπορεί να περιλαμβάνει την επιλογή των κατάλληλων ειδών συμβολαίων,
όπως τα συμβόλαια σταθερής τιμής,  χρόνου και υλικών, χρέωσης συν
ένα σταθερό  τίμημα, χρέωσης συν αμοιβή κινήτρου (όπως, bonus απόδοσης).
Οι συμφωνίες με πελάτες και προμηθευτές προσδιορίζουν το εύρος των
εργασιών και των παραδοτέων και περιλαμβάνουν ρήτρες όπως ποινές (χρηματικές)
για καθυστερημένη παράδοση ή μη παράδοση και συμφωνίες για πνευματικά
δικαιώματα, οι οποίες προσδιορίζουν τι παρέχει ο προμηθευτής ή οι
προμηθευτές και τι είναι αυτό για το οποίο πληρώνει ο αγοραστής συν
τι θα παραδοθεί και θα αποτελεί ιδιοκτησία του αγοραστή.
Για λογισμικό που αναπτύσσεται από προμηθευτές (τόσο  εσωτερικά όσο
και εξωτερικά του οργανισμού ανάπτυξης λογισμικού), οι συμφωνίες συνήθως
υποδεικνύουν απαιτήσεις ποιότητας λογισμικού για την αποδοχή του προς
παράδοση λογισμικού.

Αφότου η συμφωνία τεθεί σε εφαρμογή, πρέπει να διοικηθεί η εκτέλεση
του έργου συμφώνα πάντα με τους όρους της συμφωνίας.

### Εφαρμογή της διεργασίας μέτρησης


Η διεργασία μέτρησης πρέπει να θεσπιστεί κατά την διάρκεια του έργου
λογισμικού, έτσι ώστε να διασφαλιστεί ότι θα συλλεχθούν χρήσιμα και
σχετικά δεδομένα (βλ.
παράγραφο [Προγραμματισμός της διεργασίας μέτρησης](#plan-meas-pr), και παράγραφο
[Εκτέλεση διεργασίας μέτρησης](#perf-meas-pr)).

### Παρακολούθηση διεργασίας


Η απαρέγκλιτη τήρηση του σχεδίου του έργου και των συναφών σχεδίων
θα πρέπει να αξιολογείται συνεχώς και σε προκαθορισμένα διαστήματα.
Επίσης, θα πρέπει να αξιολογούνται  τα παραγόμενα αποτελέσματα  και
τα κριτήρια ολοκλήρωσης για κάθε εργασία. Τα  παραδοτέα θα πρέπει
να αξιολογούνται με βάση τα απαιτούμενα χαρακτηριστικά τους, για παράδειγμα
μέσω επιθεωρήσεων ή επιδεικνύοντας λειτουργική εργασία. Η κατανάλωση
προσπάθειας, η απαρέγκλιτη τήρηση του προγράμματος και το κόστος μέχρι
στιγμής πρέπει να αναλύονται και να εξετάζεται η χρήση των πόρων.
Το προφίλ κινδύνου του έργου (βλ. παράγραφο [Διαχείριση κινδύνου](#risk-mng))
πρέπει να επανεξετάζεται και να αξιολογείται η απαρέγκλιτη τήρηση
των απαιτήσεων που αφορούν την ποιότητα λογισμικού (βλ.
παράγραφο [Απαιτήσεις ποιότητας λογισμικού](#quality-req) στο γνωστικό πεδίο
Ποιότητα λογισμικού).

Τα δεδομένα των μετρήσεων πρέπει να αναλύονται (βλ. ενότητα 2, Στατιστική
Ανάλυση/Statistical Analysis, στο γνωστικό πεδίο Θεμέλια Μηχανικής/Engineering
Foundations στο οδηγό SWEBOK). Πρέπει να προσδιορίζεται ανάλυση διακύμανσης
βασιζόμενη στην απόκλιση των πραγματικών αποτελεσμάτων σε σύγκριση
με τα προσδοκώμενα και να καθορίζονται οι τιμές. Αυτό μπορεί να περιλαμβάνει
υπερβάσεις κόστους, παρέκκλιση από το πρόγραμμα, οι άλλες  παρόμοιες
μετρήσεις. Ο προσδιορισμός ακραίων τιμών, η ανάλυση ποιότητας και
άλλα δεδομένα μετρήσεων πρέπει να καθοριστούν, για παράδειγμα η ανάλυση
ελαττωμάτων (βλ. παράγραφο [Μέτρηση ποιότητας λογισμικού](#meas-softquality) στο γνωστικό
πεδίο Ποιότητα λογισμικού). Οι θέσεις με ρίσκο πρέπει να επαναϋπολογίζονται
(βλ. παράγραφο [Διαχείριση κινδύνου](#risk-mng)). Αυτές οι δραστηριότητες
καθιστούν ικανή την ανίχνευση προβλημάτων και τον προσδιορισμό των
εξαιρέσεων στηριζόμενες στις κατώτατες τιμές, που έχουν υπερβληθεί.
Τα παραγόμενα αποτελέσματα  θα πρέπει να αναφέρονται (δημιουργία αναφορών)
όταν οι κατώτατες τιμές (των μετρήσεων) έχουν υπερβληθεί, ή όταν είναι
αναγκαίο.

### Διεργασία ελέγχου {#monitor-proc}


Τα αποτελέσματα των δραστηριοτήτων παρακολούθησης του έργου παρέχουν
την βάση πάνω στην οποία μπορούν να ληφθούν αποφάσεις. Όπου είναι
κατάλληλο και όταν η πιθανότητα και ο αντίκτυπος των παραγόντων κινδύνου
έχουν κατανοηθεί, μπορούν να εφαρμοστούν αλλαγές στο έργο. Αυτό μπορεί
να πάρει την μορφή της διορθωτικής δράσης (για παράδειγμα, επανέλεγχος
συγκεκριμένων συστατικών του λογισμικού), μπορεί να περιλαμβάνει ενσωμάτωση
επιπλέον δραστηριοτήτων (για παράδειγμα, το να αποφασιστεί η χρησιμοποίηση
πρωτοτυποποίησης για να βοηθήσει στη επικύρωση των απαιτήσεων, βλ.
παράγραφο [Υλοποίηση πρωτοτύπου](#prototyping), στο γνωστικό πεδίο Απαιτήσεις
λογισμικού) και/ή  μπορεί να συνεπάγεται αναθεώρηση του σχεδίου του
έργου και άλλων εγγράφων του έργου, για παράδειγμα τις προδιαγραφές
των απαιτήσεων λογισμικού, για να προσαρμόσει αναπάντεχα γεγονότα
και τις συνέπειες αυτών.

Σε μερικές περιπτώσεις ο έλεγχος της διαδικασίας μπορεί να οδηγήσει
σε εγκατάλειψη του έργου. Σε όλες τις περιπτώσεις, διαδικασίες που
αφορούν τον έλεγχο σχηματισμών λογισμικού και οι διαδικασίες διαχείρισης
σχηματισμών λογισμικού πρέπει να τηρούνται απαρέγκλιτα (βλ. στο γνωστικό
πεδίο [Διαχείρισης σχηματισμών λογισμικού](#softconfigmng)), οι αποφάσεις  θα πρέπει
να τεκμηριώνονται και να διαβιβάζονται σε όλες τις συσχετιζόμενες
ομάδες, τα σχέδια θα πρέπει να επανεξετάζονται και να αναθεωρούνται
όταν είναι απαραίτητο και να καταγράφονται τα σχετικά δεδομένα (βλ.
παράγραφο [Εκτέλεση διεργασίας μέτρησης](#perf-meas-pr)).

### Δημιουργία αναφορών


Σε καθορισμένα και προσυμφωνημένα χρονικά διαστήματα πρέπει να δημιουργούνται
αναφορές σχετικά  με την πρόοδο μέχρι στιγμής, τόσο μέσα στον οργανισμό,
για παράδειγμα στην οργανωτική επιτροπή ενός έργου όσο και στους εξωτερικούς
ενδιαφερόμενους φορείς, για παράδειγμα πελάτες ή χρήστες.
Οι αναφορές πρέπει να εστιάζουν στις ανάγκες πληροφόρησης του ακροατηρίου,
που στοχεύουν, εν αντιθέσει με τις λεπτομερείς αναφορές κατάστασης
εντός της ομάδας έργου.

## Επιθεώρηση και αξιολόγηση {#review-eval}


Σε προκαθορισμένα χρονικά διαστήματα και όπως απαιτείται, πρέπει να
αξιολογείται η συνολική πρόοδος σε σύγκριση με την επίτευξη  των καθορισμένων
σκοπών και την ικανοποίηση των απαιτήσεων των ενδιαφερομένων μελών
(χρήστης και πελάτης).
Όμοια, πρέπει να επιχειρούνται τακτικά αξιολογήσεις της αποτελεσματικότητας
της διαδικασίας ανάπτυξης λογισμικού, του εμπλεκομένου προσωπικού
και των απασχολούμενων εργαλείων και μεθόδων, όπως προσδιορίζονται
από τις περιστάσεις.

### Καθορισμός ικανοποίησης των απαιτήσεων


Επειδή η επίτευξη ικανοποίησης των ενδιαφερομένων μελών είναι ένας
κύριος σκοπός της διοίκησης τεχνολογίας λογισμικού, η πρόοδος αυτού
του σκοπού πρέπει να αξιολογείται περιοδικά. Η πρόοδος πρέπει να αξιολογείται
με βάση την επίτευξη σημαντικών οροσήμων του έργου, για παράδειγμα
ολοκλήρωση της αρχιτεκτονικής σχεδίασης του έργου ή ολοκλήρωση μιας
τεχνικής ανασκόπησης του λογισμικού, ή επάνω στην ολοκλήρωση ενός
επαναληπτικού κύκλου ανάπτυξης που οδηγεί στην επαύξηση του προϊόντος.
Αποκλίσεις από τις απαιτήσεις λογισμικού πρέπει να αναγνωρίζονται
και να λαμβάνονται οι κατάλληλες δράσεις.

Όπως παραπάνω στον έλεγχο της διεργασίας (βλ. παράγραφο [Διεργασία ελέγχου](#monitor-proc) ) 
οι διαδικασίες που αφορούν τον έλεγχο σχηματισμών λογισμικού
και την διαχείριση σχηματισμών λογισμικού πρέπει να ακολουθούνται
(βλ. στο γνωστικό πεδίο [Διαχείριση σχηματισμών λογισμικού](#softconfigmng)), οι αποφάσεις 
θα πρέπει να τεκμηριώνονται και να διαβιβάζονται σε όλες τις συσχετιζόμενες
ομάδες, τα σχέδια θα πρέπει να επανεξετάζονται και να αναθεωρούνται
όταν είναι απαραίτητο και να καταγράφονται τα σχετικά δεδομένα (βλ.
παράγραφο [Εκτέλεση διεργασίας μέτρησης](#perf-meas-pr)).

### Επιθεώρηση και αξιολόγηση απόδοσης


Η περιοδική επιθεώρηση απόδοσης του προσωπικού που ασχολείται με το
έργο μπορεί να μας δώσει καλύτερη εικόνα ως προς την πιθανότητα απαρέγκλιτης
τήρησης των σχεδίων και των διαδικασιών καθώς επίσης και τα πιθανά
πεδία δυσκολιών, για παράδειγμα συγκρούσεις μεταξύ των μελών της ομάδας.
Οι ποικίλες μέθοδοι, εργαλεία και τεχνικές που χρησιμοποιούνται θα
πρέπει να αξιολογούνται ως προς την αποτελεσματικότητα και καταλληλότητα
τους και η διεργασία που χρησιμοποιείται από το έργο θα πρέπει επίσης
να αξιολογείται συστηματικά και περιοδικά ως προς την συνάφεια, την
χρησιμότητα και την αποτελεσματικότητα της στο πλαίσιο του έργου.
Οι αλλαγές πρέπει να γίνονται και να διαχειρίζονται όπου κρίνεται
κατάλληλο.

## Τερματισμός {#termin-mng}


Ένα ολόκληρο έργο, μια καίρια φάση ενός έργου ή ένας επαναληπτικός
κύκλος ανάπτυξης φτάνουν στον τερματισμό όταν όλα τα σχέδια και οι
διεργασίες που τα αφορούν έχουν θεσμοθετηθεί και ολοκληρωθεί. Τα κριτήρια
επιτυχίας για ένα έργο, μια φάση του έργου ή μιας επανάληψης του κύκλου
ανάπτυξης θα πρέπει να αξιολογούνται.
Μετά την κατοχύρωση του τερματισμού μπορούν να εκτελεστούν αρχειακές,
αναδρομικές και βελτιωτικές δραστηριότητες.

### Προσδιορισμός τερματισμού


Ο τερματισμός συντελείται όταν οι προσδιορισμένες εργασίες ενός έργου,
μια φάσης του έργου ή μιας επανάληψης του κύκλου ανάπτυξης έχουν ολοκληρωθεί
και έχει επιβεβαιωθεί η ικανοποιητική επίτευξη των κριτηρίων ολοκλήρωσης.
Μπορεί να επιβεβαιωθεί εάν ικανοποιούνται οι απαιτήσεις λογισμικού
ή όχι και να προσδιοριστεί ο βαθμός στον οποίο επιτεύχθηκαν οι στόχοι.
Οι διαδικασίες τερματισμού πρέπει να περιλαμβάνουν τα συσχετιζόμενα
ενδιαφερόμενα μέρη, να καταλήγουν σε  τεκμηρίωση της αποδοχής (του
έργου) από αυτά και να καταγράφουν τα όποια γνωστά προβλήματα.

### Δραστηριότητες τερματισμού


Αφότου επιβεβαιωθεί ο τερματισμός, πρέπει να ολοκληρωθεί η αρχειοθέτηση
των υλικών του έργου με βάση τις προσυμφωνημένες με τα ενδιαφερόμενα
μέρη μεθόδους και την προσυμφωνημένη τοποθεσία και διάρκεια, πιθανώς
συμπεριλαμβάνοντας την καταστροφή ευαίσθητων πληροφοριών και λογισμικού
και το μέσο στο οποίο θα εγκατασταθούν αντίγραφα. Η βάση δεδομένων
των μετρήσεων του οργανισμού πρέπει να ενημερωθεί με τα σχετικά δεδομένα
του έργου. Πρέπει να πραγματοποιηθεί μία ανάλυση έργου, φάσης έργου
ή επαναληπτική αναδρομική ανάλυση έτσι ώστε να μπορέσουν να αναλυθούν
ζητήματα, προβλήματα, κίνδυνοι και  ευκαιρίες που συναντώνται (βλ.
ενότητα [Επιθεώρηση και αξιολόγηση](#review-eval)).  Θα πρέπει να εξαχθούν συμπεράσματα
από το έργο τα οποία θα αποτελέσουν «τροφή» για την οργανωσιακή μάθηση
και την βελτίωση των προσπαθειών.

## Μέτρηση τεχνολογίας λογισμικού {#meas-softeng}


Η σημασία και ο ρόλος της μέτρησης για την καλύτερη διαχείριση καθώς
και για τις τεχνικές πρακτικές έχει ευρέως αναγνωριστεί (βλ. ενότητα
3, Μέτρηση/Measurement, στο γνωστικό πεδίο Θεμέλια Μηχανικής/Engineering
Foundations στο οδηγό SWEBOK). Η αποτελεσματική μέτρηση έχει γίνει
ακρογωνιαίος λίθος της οργανωσιακής ωριμότητας. Η μέτρηση μπορεί να
εφαρμοστεί σε οργανισμούς, έργα, διαδικασίες και προϊόντα εργασίας.
Σε αυτήν την παράγραφο θα εστιάσουμε στην εφαρμογή της μέτρησης στα
επίπεδα των έργων, των διαδικασιών και των προϊόντων εργασίας.

Αυτή η παράγραφος ακολουθεί το πρότυπο IEEE 15939:2008, το οποίο περιγράφει
μια διαδικασία για τον προσδιορισμό των απαραίτητων δραστηριοτήτων
και καθηκόντων για την υλοποίηση μιας διαδικασίας μέτρησης λογισμικού.
Το πρότυπο επίσης περιλαμβάνει ένα μοντέλο μέτρησης πληροφοριών.

### Καθιέρωση και διατήρηση επιτροπής μέτρησης


  * Απαιτήσεις μέτρησης.
  Κάθε προσπάθεια μέτρησης πρέπει να καθοδηγείται από οργανωσιακούς
  στόχους και από ένα σύνολο απαιτήσεων μέτρησης που έχουν θεσπιστεί
  από τον οργανισμό και το έργο, για παράδειγμα ένας οργανωσιακός στόχος
  μπορεί να είναι «πρώτοι στην αγορά με καινούρια προϊόντα».
  * Πεδίο δράσης της μέτρησης. Η οργανωσιακή μονάδα στην οποία κάθε
  απαίτηση μέτρησης που πρόκειται να εφαρμοστεί πρέπει να θεσμοθετηθεί.
  Αυτή μπορεί να συνίσταται από ένα λειτουργικό πεδίο, ένα μοναδικό
  έργο, μία μοναδική πτυχή ή μια ολόκληρη επιχείρηση.  Το προσωρινό
  πεδίο δράσης της προσπάθειας  μέτρησης  πρέπει επίσης να ληφθεί υπόψη
  διότι μπορεί να υπάρχουν απαιτήσεις χρονικής αλληλουχίας ορισμένων
  μετρήσεων, για παράδειγμα για την πρωτοτυποποίηση μοντέλων εκτίμησης
  (βλ.
  παράγραφο [Εκτίμηση προσπάθειας, προγράμματος και κόστους](#eff-sch-cost-estim)).
  * Αφοσίωση της ομάδας στην μέτρηση.
  Η αφοσίωση θα πρέπει να είναι επίσημα θεσπισμένη, διαδεδομένη και
  υποστηριζόμενη από τους πόρους.
  * Πόροι για την μέτρηση. Η αφοσίωση ενός οργανισμού στην μέτρηση είναι
  ένας σημαντικός παράγοντας επιτυχίας, όπως αποδεικνύεται από την ανάθεση
  των πόρων για την υλοποίηση της διαδικασίας μέτρησης. Η ανάθεση των
  πόρων περιλαμβάνει την κατανομή αρμοδιοτήτων για τα διάφορα καθήκοντα
  της διαδικασίας μέτρησης (όπως είναι ο αναλυτής και ο διαχειριστής
  της βιβλιοθήκης).
  Θα πρέπει επίσης να κατανεμηθεί επαρκής χρηματοδότηση, εκπαίδευση,
  εργαλεία και υποστήριξη για την διεξαγωγή της διαδικασίας μέτρησης.


### Προγραμματισμός της διεργασίας μέτρησης {#plan-meas-pr}

  * Χαρακτηρισμός της οργανωσιακής μονάδας. Η οργανωσιακή μονάδα παρέχει
  το πλαίσιο της μέτρησης, επομένως το οργανωσιακό πλαίσιο θα πρέπει
  να γίνει σαφές, συμπεριλαμβανομένων των περιορισμών που επιβάλλει
  η οργάνωση για την διαδικασία μέτρησης.
  Ο χαρακτηρισμός μπορεί να τεθεί σε  όρους οργανωσιακών διαδικασιών,
  πεδίων εφαρμογής, τεχνολογίας, οργανωσιακής διεπαφής, και οργανωσιακής
  δομής.
  * Προσδιορισμός αναγκών πληροφόρησης. Οι ανάγκες πληροφόρησης βασίζονται
  στους τελικούς σκοπούς, τους περιορισμούς, τους κινδύνους και τα προβλήματα
  της οργανωσιακής μονάδας. Μπορεί να προέρχονται από επιχειρηματικούς,
  οργανωσιακούς, κανονιστικούς ή/και προϊοντικούς στόχους. Οι στόχοι
  θα πρέπει να προσδιοριστούν και να ιεραρχηθούν.
  Έπειτα, ένα υποσύνολο των στόχων που πρέπει να επιτευχθούν μπορούν
  να επιλεχθούν, να τεκμηριωθούν, να διαδοθούν και να επιθεωρηθούν από
  τα ενδιαφερόμενα μέρη.
  * Επιλογή μετρήσεων. Πρέπει να επιλεχθούν οι υποψήφιες μετρήσεις σε
  άμεση σύνδεση με τις ανάγκες πληροφόρησης. Οι μετρήσεις θα πρέπει
  να επιλεγούν με βάση την ιεράρχηση των αναγκών πληροφόρησης και άλλα
  κριτήρια όπως  το κόστος συγκέντρωσης της πληροφορίας, τον βαθμό αποδιοργάνωσης
  της διεργασίας κατά την διάρκεια συγκέντρωσης της πληροφορίας και
  την άνεση με την οποία μπορούν να αποκτηθούν ακριβή, συνεπή δεδομένα
  και την ευκολία ανάλυσης και δημιουργίας αναφορών. Επειδή χαρακτηριστικά
  εσωτερικής ποιότητας (βλ.
  παράγραφο [Μοντέλα και χαρακτηριστικά ποιότητας](#modattrb) στο γνωστικό πεδίο
  Ποιότητα λογισμικού)  συχνά δεν περιλαμβάνονται στις δεσμευτικές από
  τα συμβόλαια  απαιτήσεις λογισμικού, είναι σημαντικό να εξετάσουμε
  την μέτρηση της εσωτερικής ποιότητας του λογισμικού για να έχουμε
  ένα πρόωρο δείκτη σχετικά με πιθανά ζητήματα που μπορεί να επηρεάσουν
  τα εξωτερικά ενδιαφερόμενα.
  * Ορισμός διαδικασιών συλλογής, ανάλυσης και δημιουργίας αναφορών
  για τα δεδομένα.
  Αυτό περιλαμβάνει  διαδικασίες συλλογής και προγράμματα, αποθήκευση,
  επαλήθευση, ανάλυση, δημιουργία αναφορών και διαχείριση σχηματισμών
  των δεδομένων.
  * Επιλογή κριτηρίων για την αξιολόγηση των προϊόντων πληροφορίας.
  Τα κριτήρια αξιολόγησης επηρεάζονται από τους τεχνικούς και επιχειρηματικούς
  στόχους της οργανωσιακής μονάδας.
  Τα προϊόντα πληροφορίας συμπεριλαμβάνουν τόσο εκείνα που σχετίζονται
  με το παραγόμενο προϊόν, όσο και με εκείνα που συνδέονται με τις χρησιμοποιούμενες
  διαδικασίες για την διαχείριση και την μέτρηση του έργου.
  * Παροχή πόρων για τις εργασίες μέτρησης. Το πλάνο μέτρησης πρέπει
  να επιθεωρηθεί και να γίνει δεκτό από τους κατάλληλους εμπλεκόμενους
  φορείς, να περιλαμβάνει όλες τις διαδικασίες συλλογής δεδομένων, αποθήκευσης,
  ανάλυσης και δημιουργίας αναφορών, κριτήρια αξιολόγησης, προγράμματα
  και αρμοδιότητες. Κριτήρια για την αναθεώρηση τέτοιων τεχνουργημάτων
  θα πρέπει να καθιερωθούν σε επίπεδο οργανωσιακής μονάδας ή υψηλότερο
  και θα πρέπει να χρησιμοποιηθούν ως βάση τέτοιων επιθεωρήσεων. Τέτοιου
  είδους κριτήρια θα πρέπει να λαμβάνουν υπόψη προηγούμενη εμπειρία,
  διαθεσιμότητα πόρων και πιθανές «αναταράξεις»  του έργου όταν προτείνονται
  αλλαγές στις υπάρχουσες πρακτικές.
  Η έγκρισή καταδεικνύει αφοσίωση στις διαδικασίες μέτρησης.
  * Προσδιορισμός των πόρων που καθίστανται διαθέσιμοι για την εφαρμογή
  των σχεδιασμένων και εγκεκριμένων εργασιών μέτρησης. Η διαθεσιμότητα
  των πόρων μπορεί να οργανωθεί σε περιπτώσεις όπου αλλαγές πρέπει να
  δοκιμάζονται πριν από μία εκτεταμένη ανάπτυξη.
  Προσοχή πρέπει να δίνεται στους πόρους που είναι απαραίτητοι για την
  επιτυχή ανάπτυξη νέων διαδικασιών ή μετρήσεων.
  * Απόκτηση και ανάπτυξη υποστηρικτικών τεχνολογιών.
  Αυτό περιλαμβάνει αξιολόγηση των διαθέσιμων υποστηρικτικών τεχνολογιών,
  επιλογή των πιο κατάλληλων, απόκτηση και ανάπτυξη αυτών των τεχνολογιών.

### Εκτέλεση διεργασίας μέτρησης {#perf-meas-pr}

  * Ενοποίηση διαδικασιών μέτρησης με τις συσχετιζόμενες διεργασίες
  λογισμικού. Διαδικασίες μέτρησης, όπως συλλογή δεδομένων, πρέπει να
  ενσωματώνονται στις διεργασίες λογισμικού που μετρούν. Αυτό μπορεί
  να συνεπάγεται αλλαγή των τρεχόντων διεργασιών λογισμικού ώστε  αυτές
  να υποστηρίζουν συλλογή δεδομένων ή παραγωγή δραστηριοτήτων. Μπορεί
  επίσης να εμπεριέχει ανάλυση των τρεχόντων διεργασιών λογισμικού για
  την ελαχιστοποίηση  της επιπρόσθετης προσπάθειας και αξιολόγηση της
  επίπτωσης στους εργαζομένους με σκοπό την διασφάλιση ότι οι διαδικασίες
  μέτρησης θα γίνουν αποδεκτές. Πρέπει να ληφθούν υπόψη ηθικά ζητήματα
  και άλλοι ανθρώπινοι παράγοντες. Επιπρόσθετα,  οι διαδικασίες μέτρησης
  πρέπει να γίνουν γνωστές σε αυτούς που παρέχουν τα δεδομένα.  Επίσης
  πρέπει να παρέχεται εκπαίδευση και υποστήριξη.
  Η ανάλυση δεδομένων και  οι διαδικασίες δημιουργίας αναφορών τυπικά
  ενοποιούνται σε οργανωσιακές διαδικασίες ή/και  διαδικασίες του έργου
  με παρόμοιο τρόπο.
  * Συλλογή δεδομένων. Τα δεδομένα θα πρέπει να συλλέγονται, να επαληθεύονται
  και να αποθηκεύονται. Η συλλογή  μπορεί μερικές φορές να αυτοματοποιηθεί 
  με την χρήση εργαλείων διοίκησης τεχνολογίας λογισμικού (βλ. ενότητα
   [Εργαλεία Διοίκησης Τεχνολογίας Λογισμικού](#tools-sftengmng)) για την ανάλυση δεδομένων
  και την δημιουργία αναφορών. Τα δεδομένα μπορεί να ενοποιούνται, να
  μετατρέπονται, ή να καταγράφονται ως μέρος της διαδικασίας ανάλυσης,
  χρησιμοποιώντας τον  βαθμό αυστηρότητας που είναι κατάλληλος για την
  φύση των δεδομένων και τις ανάγκες της πληροφόρησης. Τα αποτελέσματα
  αυτής της ανάλυσης είναι τυπικά δείκτες όπως γραφήματα και αριθμοί 
  ή άλλοι δείκτες που μπορούν να ερμηνευτούν και να οδηγήσουν σε συμπεράσματα
  και υποδείξεις για να παρουσιαστούν στα ενδιαφερόμενα μέρη (βλ. ενότητα
  2, Στατιστική Ανάλυση/Statistical Analysis, στο γνωστικό πεδίο Θεμέλια
  Μηχανικής/Engineering Foundations στο οδηγό SWEBOK). Τα αποτελέσματα
  και τα συμπεράσματα συνήθως επιθεωρούνται χρησιμοποιώντας μια διαδικασία
  που έχει οριστεί από τον οργανισμό (επίσημη  ή ανεπίσημη).
  Αυτοί που παρέχουν τα δεδομένα  και οι χρήστες της μέτρησης  πρέπει
  να συμμετέχουν  στην επιθεώρηση των δεδομένων για να διασφαλιστεί 
  ότι τα δεδομένα είναι όντως βαρυσήμαντα και ακριβή  και μπορούν να
  οδηγήσουν σε λογικές δράσεις.
  * Διάδοση αποτελεσμάτων.
  Τα προϊόντα πληροφορίας πρέπει να τεκμηριώνονται και να γίνονται γνωστά
  στους χρήστες και στους εμπλεκόμενους φορείς.

### Αξιολόγηση μέτρησης  

  * Αξιολόγηση των προϊόντων πληροφορίας και της διαδικασίας μέτρησης 
  έναντι συγκεκριμένων κριτηρίων αξιολόγησης και προσδιορισμός των δυνατών
  και αδύνατων σημείων των προϊόντων πληροφορίας  ή της διαδικασίας
  αντίστοιχα. Η αξιολόγηση μπορεί να εκτελεστεί από μία εσωτερική διαδικασία
  ή από έναν εξωτερικό έλεγχο. Πρέπει να περιλαμβάνει ανατροφοδότηση
  από τους χρήστες της μέτρησης.
  Τα διδάγματα θα πρέπει να καταγράφονται σε μία κατάλληλη βάση δεδομένων.
  * Προσδιορισμός πιθανόν βελτιώσεων. Τέτοιες βελτιώσεις μπορεί να είναι
  αλλαγές στην μορφή των δεικτών, αλλαγές σε ήδη μετρημένες οργανωσιακές
  μονάδες ή ανακατάταξη των κατηγοριών μέτρησης.
  Τα κόστη και τα πλεονεκτήματα από πιθανές βελτιώσεις  πρέπει να καθορίζονται
  και να αναφέρονται οι κατάλληλες βελτιωτικές δράσεις.
  * Γνωστοποίηση των προτεινόμενων βελτιώσεων  στον κάτοχο της διαδικασίας
  μέτρησης και στους εμπλεκόμενους φορείς για επιθεώρηση και έγκριση. 
  Επίσης, έλλειψη πιθανών βελτιώσεων πρέπει να γνωστοποιείται εάν η
  ανάλυση αποτυγχάνει να αναγνωρίσει κάποια βελτίωση.

## Εργαλεία διοίκησης τεχνολογίας λογισμικού {#tools-sftengmng}  

Τα εργαλεία διοίκησης τεχνολογίας λογισμικού χρησιμοποιούνται συχνά
για να παρέχουν «ορατότητα» και έλεγχο των διαδικασιών διοίκησης τεχνολογίας
λογισμικού. Κάποια εργαλεία είναι αυτοματοποιημένα ενώ κάποια άλλα
υλοποιούνται χειροκίνητα.  Εδώ υπάρχει μια πρόσφατη τάση προς την
χρησιμοποίηση ενοποιημένων  πακέτων (integrated suites) εργαλείων
τεχνολογίας λογισμικού τα οποία χρησιμοποιούνται καθ' όλη την διάρκεια
ενός έργου για την σχεδίαση, την συλλογή και την καταγραφή, την παρακολούθηση
και τον έλεγχο, την δημιουργία αναφορών και τα προϊόντα πληροφορίας.
Τα εργαλεία μπορούν να χωριστούν στις ακόλουθες κατηγορίες:

Εργαλεία σχεδίασης και παρακολούθησης έργου. Τα εργαλεία  σχεδιασμού
και παρακολούθησης έργου μπορούν να χρησιμοποιηθούν για τον υπολογισμό
της προσπάθειας  και του κόστους ενός έργου καθώς και  για την προετοιμασία
των χρονοπρογραμματισμών του έργου. Μερικά έργα χρησιμοποιούν  αυτοματοποιημένα
εργαλεία εκτίμησης που δέχονται ως είσοδο το εκτιμώμενο μέγεθος και
άλλα χαρακτηριστικά ενός  προϊόντος λογισμικού και παράγουν  εκτιμήσεις
σχετικά με την συνολική απαιτούμενη προσπάθεια, το πρόγραμμα και το
κόστος.
Τα  εργαλεία σχεδιασμού  περιλαμβάνουν επίσης αυτοματοποιημένα εργαλεία
χρονοπρογραμματισμού που αναλύουν τις εργασίες  μέσα σε μία αναλυτική
δομή εργασίας, τις εκτιμώμενες διάρκειές τους (των εργασιών), τις
σχέσεις αλληλεξάρτησης, και τους  πόρους  που ανατέθηκαν σε κάθε εργασία
παράγοντας ένα πρόγραμμα  στην μορφή ενός διαγράμματος Gantt.

Εργαλεία παρακολούθησης μπορούν να χρησιμοποιηθούν για την ανίχνευση
οροσήμων ενός έργου, συχνές προγραμματισμένες συσκέψεις σχετικά με
την κατάσταση του έργου, προγραμματισμένους κύκλους επανάληψης, επιδείξεις
προϊόντος ή/και στοιχεία δράσης.

Εργαλεία διαχείρισης κινδύνου. Τα εργαλεία διαχείρισης κινδύνου 
(βλ. παράγραφο [Διαχείριση κινδύνου](#risk-mng)) μπορούν να χρησιμοποιηθούν
για τον προσδιορισμό, την εκτίμηση και την παρακολούθηση του κινδύνου.
Αυτά τα εργαλεία περιλαμβάνουν προσεγγίσεις όπως  προσομοίωση ή δέντρα
αποφάσεων για την ανάλυση  της επίδρασης του κόστους έναντι των κερδών
και  την υποκειμενική εκτίμηση των πιθανοτήτων επικίνδυνων γεγονότων.
Τα εργαλεία που χρησιμοποιούν  προσομοίωση Monte Carlo μπορούν να
χρησιμοποιηθούν για την παραγωγή  κατανομών πιθανότητας της  προσπάθειας,
του προγράμματος και του κινδύνου συνδυάζοντας πολλαπλές εισόδους
κατανομών πιθανότητας με έναν αλγοριθμικό τρόπο.

Εργαλεία επικοινωνίας. Τα εργαλεία επικοινωνίας  μπορούν να βοηθήσουν
στην παροχή έγκαιρης και συνεπούς πληροφόρησης στα συσχετιζόμενα ενδιαφερόμενα
μέρη ενός έργου. Αυτά τα εργαλεία μπορεί να περιλαμβάνουν πράγματα
όπως  ειδοποιήσεις και ηλεκτρονικά μηνύματα σε όλα τα μέλη της ομάδας
και στα ενδιαφερόμενα μέρη.
Επίσης μπορεί σε αυτά να περιλαμβάνονται την επικοινωνία μερικών λεπτών
από συχνά προγραμματισμένες συσκέψεις που αφορούν το έργο, πρόχειρες 
καθημερινές συσκέψεις, συν διαγράμματα που απεικονίζουν την πρόοδο,
κατάλογος ανεκτέλεστων εργασιών και αιτήματα συντήρησης.

Εργαλεία μέτρησης. Τα εργαλεία μέτρησης  υποστηρίζουν δραστηριότητες
σχετιζόμενες με το πρόγραμμα μέτρησης λογισμικού  (βλ. ενότητα 
[Μέτρηση τεχνολογίας λογισμικού](#meas-softeng)).  Υπάρχουν λίγα πλήρως αυτοματοποιημένα
εργαλεία σε αυτήν την κατηγορία.
Τα εργαλεία μέτρησης  χρησιμοποιούνται για την συλλογή, την ανάλυση
και την δημιουργία αναφορών πάνω στα δεδομένα μέτρησης ενός έργου
τα οποία θα πρέπει να βασίζονται σε υπολογιστικά φύλλα που αναπτύσσονται
από τα μέλη της ομάδας ενός έργου ή από εργαζόμενους της οργάνωσης.

