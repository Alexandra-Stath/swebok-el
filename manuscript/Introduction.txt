#Εισαγωγικό σημείωμα

Το γνωστικό πεδίο των Απαιτήσεων λογισμικού ασχολείται με την εκμαίευση,
Ο τρέχον οδηγός γνώσεων αποτελεί απόρροια συλλογικής εργασίας μιας ομάδας
φοιτητών του Οικονομικού Πανεπιστημίου Αθηνών στα πλαίσια του μαθήματος 
Ειδικά θέματα τεχνολογίας λογισμικού.

Το μάθημα Ειδικά θέματα τεχνολογίας λογισμικού πραγματεύεται, όπως προδίδει 
και ο τίτλος του, σημαντικά θέματα του κύκλου ζωής ενός λογισμικού και 
αποτελεί  υποχρεωτικό μάθημα της κατεύθυνσης  Πληροφοριακά Συστήματα και 
Τεχνολογίες του έκτου εξάμηνου του προπτυχιακού προγράμματος του τμήματος 
Διοικητικής επιστήμης και τεχνολογίας. Είκοσι δύο φοιτητές του τμήματος 
Διοικητικής επιστήμης και τεχνολογίας και τμήματος Πληροφορικής, 
συμμετέχοντες στο μάθημα το εαρινό εξάμηνο  του ακαδημαϊκού έτους 2013-2014, 
σε συνεργασία με τον διδάσκοντα κ. Διομήδη Σπινέλλη, Καθηγητή του τμήματος 
Διοικητικής επιστήμης και  τεχνολογίας, πραγματοποίησαν  την απόδοση των 
δώδεκα πρώτων κεφαλαίων της τρίτης έκδοσης του οδηγού γνώσεων 
SWEBOK *(Software Engineering Book of Knowledge)* στην ελληνική.

Ο στόχος του συγκεκριμένου έργου είναι η νοηματική απόδοση της πληροφορίας,
επομένως δεν αποτελεί ακριβή μετάφραση του περιεχομένου του οδηγού γνώσεων 
SWEBOK.Ως εκ τούτου, είναι σημαντικό να διασαφηνιστούν οι αποκλίσεις σε σχέση 
με το πρωτότυπο.

Αρχικά, τα κεφάλαια στην ελληνική απόδοση δεν περιλαμβάνουν τις παραπομπές 
στην Ενοποιημένη λίστα αναφορών (Consolidated Reference List)που περιέχεται 
στο πρωτότυπο οδηγό. Συγκεκριμένα, καθ όλο το περιεχόμενο των γνωστικών 
πεδίων της τρίτης αγγλικής έκδοσης γίνονται παραπομπές στο σχετικό υλικό μιας 
έγκυρης Ενοποιημένης λίστας αναφορών, την οποία αναλύει ο οδηγός στο τρίτο 
παράρτημα (Appendix C). Οι συγκεκριμένες παραπομπές καθώς και η Ενοποιημένης 
λίστας αναφορών δεν περιέχονται στο έργο της απόδοσης των κεφαλαίων στην ελληνική.

Αντίστοιχα, τα γνωστικά πεδία του τρέχοντος οδηγού περιλαμβάνουν τις παραπομπές 
στα κατάλληλα θεματικά μέρη του οδηγού, που περιλαμβάνονται σ αυτόν, σε μορφή 
υπερσυνδέσμων, ενώ για τις παραπομπές, που αναφέρονται σε θεματικά μέρη του 
πρωτότυπου οδηγού, που δεν έχουν αποδοθεί στην ελληνική στο συγκεκριμένο έργο,
γίνεται σαφής αναφορά για την θέση τους στην τρίτη αγγλική έκδοση του οδηγού 
γνώσεων SWEBOK.

Αναφορικά με την χρήση ακρωνύμιων καθ όλη την έκταση του περιεχομένου του 
τρέχοντος οδηγού, είναι μείζονος σημασίας να διευκρινιστεί πως έχουν διατηρηθεί 
τα πλέον σημαντικότερα ακρωνύμια όπως αυτά αποδίδονται στο πρωτότυπο. 

Επιπλέον, η αρίθμηση των περιεχομένων στον τρέχοντα οδηγό διαφέρει από αυτήν 
του πρωτότυπου.